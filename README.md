# Wineverse.mk
	Цел на овој проект е да се развие апликација, која ќе овозможува корисниците да прават преглед,
пребарување и лоцирање на винарии во Република Македонија.
Главната функционалност на оваа апликација ќе биде листање на винариите на главната страна, каде што
ќе бидат прикажани општите информации како што се име, адреса, дејност на винаријата и слични детали.
При клик на одредена винарија, корисниците ќе имаат можност да пристапат до подетални информации како
што се краток опис, број за контакт, рецензии (доколку постојат) и други релевантни податоци.
Дополнително, апликацијата ќе вклучува и функционалност за преглед на мапа, на која што ќе бидат
означени локациите на винариите. Во ист контекст, корисниците ќе имаат можност да ја видат
оддалеченоста до избраната винарија, покрај тоа ќе има можност за добивање на насоки до истата.
Важно е да се забележи дека последната наведена функционалност не е неопходна и нејзината реализација
ќе биде дополнително разгледана во развојна фаза на проектот.
Друга неопходна функционалност на апликацијата е способноста за пребарување на винариите преку
различни филтри, вклучувајќи филтри како рејтинг, оддалеченост, локација и вид на дејност.
Оваа функционалност ќе обезбеди на корисниците подобра употребливост и можност за наоѓање на
винарии според нивните преференци. Проектот има за цел да го обогати и олесни целото искуство
на корисниците при истражувањето и посетата на винарии во Македонија.
